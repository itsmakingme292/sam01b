# Seminarium: FN, Mänskliga rättigheter & Folkrätt

## Instruktioner

Denna uppgift går ut på att ni självständigt förbereder er för ett seminarium kring mänskliga rättigheter och folkrätt.

1. Inför detta seminarium kommer ni att få resterande lektionstid till att själva söka information, anteckna, fundera, resonera och jobba med ett antal diskussionsfrågor. Ta tillvara på denna tid så att det inte blir lika mycket att göra hemma.

2. Under ert arbete ska ni förbereda anteckningar med stolpar över sådant ni funnit intressant och viktigt, samt över era egna resonemang, tankar, argument och idéer. Dessa anteckningar får ni sedan ta med er till seminariet och ha som stöd. Det finns här ingen gräns på hur mycket material man får ta med, men tänk på att ni är mindre hjälpta av dessa anteckningar om de inte är strukturerade på ett lättnavigerat sätt. Tänk också på att det inte är meningen att ni ska sitta och läsa innantill.

3. Under seminariet är diskussionen fri och driver idealt sig själv. Tanken är att det är ni som för samtalet och att jag modererar så lite som möjligt. Det är därför viktigt att ni i era förberedelser har en framtida fruktbar diskussion i åtanke och inte en monolog. Tänk också på att [diskussionsfrågorna](#Diskussionsfrågor) är ett underlag, samt att det inte är säkert att alla diskussionsfrågor du valt att fokusera på kommer att kunna ges samma utrymme.

4. Nedan finner ni vägledning kring centrala delar, förslag på material, samt de diskussionsfrågor som seminariet kommer att utgå ifrån. Av dessa diskussionsfrågor får ni välja ett antal som ni i huvudsak vill fokusera på (förslagsvis runt hälften)


För ett högre omdöme gäller det att du i hög grad

1. Uttrycker dina kunskaper i ämnet med säkerhet och i detta redovisar relevanta delar på ett utförligt och nyanserat sätt.

2. Tar ett stort eget ansvar för efterforskningar i ämnet, formulerar dig självständigt utifrån de källor som du använt, samt för dina egna och väl genomtänka resonemang.

3. Ger intressanta infallsvinklar och driver diskussionen framåt, samt argumenterar på ett tydligt, hållbart och relevant sätt.



## Att ha koll på

### Centrala begrepp att veta innebörden av

- Mänskliga rättigheter (MR)

- Folkrätt

- Konvention

- Ratificering

- Resolution

- Sanktion (ej att sammanblanda med ”sanktionera”)

- Suveränitetsprincipen

- Militär intervention

- Fredsbevarande styrkor (skillnaden gentemot föregående)

- Humanitär hjälp (humanitärt bistånd)

- NGO och civilsamhället

<!--Borttaget: - Krigsförbrytelse  - Brott mot mänskligheten -->


### Centrala dokument & institutioner att ha koll på

- Generalförsamlingen, dess medlemmar och funktion

- Säkerhetsrådet, dess (permanenta) medlemmar och funktion, samt problematiken kring vetorätten.

- FN:s allmänna deklaration/förklaring om de mänskliga rättigheterna och relevanta artiklar i denna.

- Något eller några exempel på FN:s kärnkonventioner och vad de kortfattat handlar om.

- Vad som är funktionen hos FN:s kommittéer och FN:s råd för mänskliga rättigheter

- Exempel på relevanta NGOs och deras arbete

<!--Borttaget: - Något exempel på andra konventioner inom folkrätten (ex. Genèvekonventionerna). -->


## Material & Läsning

#### Sidor i boken

- Internationell politik, globalisering och aktörer (sid. 393-399)

- FN och mänskliga rättigheter (sid. 400-405)

- Folkrätten och internationella domstolar (sid. 408-411)

#### Kompendium

[Allmän förklaring om de mänskliga rättigheterna](../material/resurser/allmanforklaringomdemanskligarattigheterna.pdf)

**OBS:** Detta kompendium utgör obligatorisk läsning! (och glöm inte ta med det till seminariet)



#### Några förslag på länkar för vidare läsning

- [*fn.se*](http://www.fn.se) Svenska FN-förbundets hemsida. Mycket information om FN:s roll och folkrätt. Se exempelvis olika faktablad i PDF-format [här](http://www.fn.se/fn-info/vad-gor-fn/fn-fakta/)

- [*skola.expo.se – de mänskliga rättigheterna*](http://skola.expo.se/de-manskliga-rattigheterna_158.html) "Expo Skola" är en sida som utvecklats av Expo, en organisation som verkar mot anti-demokratiska och rasistiska rörelser i samhället. Detta är deras pedagogiska material för mänskliga rättigheter.

- [Forum för levande historia](http://www.levandehistoria.se/). En myndighet under Kulturdepartementet med mycket material. Deras uppdrag är att "främja arbete med demokrati, tolerans och alla människors lika värde" genom att belysa brott mot mänskligheten. Ta framförallt en titt på deras PDF med 11 saker som alla borde veta om mänskliga rättigheter [här](http://www.levandehistoria.se/sites/default/files/material_file/11-rattigheter-igar-idag-imorgon-fickfolder_0.pdf)

- [*manskligarattigheter.gov.se*](http://www.manskligarattigheter.gov.se) Svenska regeringens egen sida om MR. Här kan man läsa mer om granskningen av Sverige och vilket arbete vi har framför oss.

- [*amnesty.se*](http://www.amnesty.se) Svenska Amnestys information om MR. Se även [*skola.amnesty.se*](http://skola.amnesty.se) där du kan finna en hel del intressant utbildningsmaterial och frågor att fördjupa dig i.

- [*millenniemalen.nu*](http://www.millenniemalen.nu/) Drivs av UNDP:s nordiska kontor. UNDP står för FN:s utvecklingsprogram och har huvudansvaret för millenniemålen.

- [*hrw.org*](http://www.hrw.org) Human Rights Watch är en organisation som bevakar MR runt om världen. Denna sida är på engelska men innehåller mycket dagsaktuellt.

- [*so-rummet.se*](http://so-rummet.se) Se exempelvis deras sida om [FN](http://so-rummet.se/fakta-artiklar/forenta-nationerna-fn) och [mänskliga rättigher](http://www.so-rummet.se/kategorier/samhallskunskap/manskliga-rattigheter)

- Svenska regeringens [information om sanktioner](http://www.regeringen.se/regeringens-politik/utrikes--och-sakerhetspolitik/sanktioner/). Bra och konkret resurs med komplett lista över Sveriges sanktioner gentemot andra stater. 


##### Extramaterial om flyktingkrisen

* [Amnesty Skolas material "En värld i rörelse"](http://skola.amnesty.se/files/files/efv_flykting_vt15.pdf)
* [Migrationsverket beskriver hur man tar emot flyktingar](http://www.migrationsverket.se/Om-Migrationsverket/Den-aktuella-flyktingsituationen/Sa-har-tar-Migrationsverket-emot-flyktingarna-just-nu.html)
* [Kort film från p3 om Dublinförordningens problematik](https://www.youtube.com/watch?v=Rsiy5xWJdZk)
* [5-minute history of Syria's war and the rise of ISIS](http://www.vox.com/2015/11/14/9735102/syria-isis-history-video)
* [Hans Rosling förklarar på 3 minuter varför flyktingar inte flyger istället för att ta den farliga vägen i båt över medelhavet](https://www.youtube.com/watch?v=YO0IRsfrPQ4&list=PLSrgd_ElrrXcMZ1Nt8hTC2tj1psJ4-K5O&index=3)
* [DNs specialtidning om flyktingkrisen och allas lika värde](http://www.dn.se/nyheter/sverige/dn-slapper-specialtidning-for-larare-och-elever/)



## Diskussionsfrågor

**OBS:** Välj ut ett antal av dessa att fokusera lite extra på (förslagsvis runt hälften), men var förberedda på att kunna diskutera samtliga (om än inte lika utförligt).

1. Vilka tre artiklar av den allmänna förklaringen (deklarationen) av MR ser du som allra viktigast? Varför då? Jämför med andra artiklar – varför prioriterar du inte dessa lika högt?

2. Titta närmare på första artikeln i deklarationen. Ge historiska exempel då människor inte varit ”födda fria”. Ge också något exempel från vår samtid. Vad innebär det att vara född fri? Och vad är motsatsen?

3. Hur lever vi globalt sett upp till de rättigheter som beskrivs i FN:s allmänna förklaring (deklarationen)? Vart ligger ansvaret? Hos de enskilda länderna? Vilket ansvar har övriga länder? Utgå ifrån konkreta exempel på länder och fall där man bryter mot de mänskliga rättigheterna och motivera.

4. Har alla människor i Sverige de rättigheter som beskrivs i FN:s allmänna förklaring? Finns det fall där Sverige (den svenska staten) har brutit mot deklarationen (eller en ratificerad konvention)? Ge något konkret exempel och motivera.

5. Hur ser du på flyktingkrisen? Vad innebär det att asyl är en mänsklig rättighet? Vems är ansvaret? Finns det ett problem här? Vad spelar exempelvis Dublinförordningen för någon roll i detta? Hur tycker du det borde se ut? 

6. Suveränitetsprincipen har ett historiskt mycket starkt stöd i folkrätten. När (om alls) anser du att man bör bryta mot denna princip? Vart går gränsen? På vilket sätt kan säkerhetsrådets permanenta medlemmar och deras vetorätt innebära ett problem i relation till detta? Ge konkreta exempel (kan vara hypotetiska) och motivera. 

7. Hur kan NGOs vara en viktig del av arbetet med mänskliga rättigheter? Varför behövs de? Borde de behövas? Ge konkreta exempel på vad olika NGOs gör. Fundera också kring varje människas eventuella solidariska ansvar, samt balansen och relationen mellan civilsamhället och staten. Är vi moraliskt skyldiga att engagera oss mer? Vilket ansvar har vi som individer för människor på "andra sidan jordklotet"?

<!--8. Vad innebär det att mänskliga rättigheter är universella? Är mänskliga rättigheter eviga? Hur tänker du? Vad är styrkan med ett sådant tankesätt? Vad kan vara problemet? Men också: har alla människor ett lika värde? Detta är något vi mer eller mindre tar för givet. Men vad menar vi? Vad är själva innebörden och vilken blir effekten? På vilket sätt skulle du argumentera för vikten av detta tankesätt?  -->


 <!--ev. framtida frågor: 
 - Få in diskussionfråga om hur mycket makt de tänker att FN har i realiteten. Möjligen under suveränitetsfrågan eller som en egen. Koppla till vad som händer när man bryter mot MR 
 - Få in fråga om vapenhandel? Sverige hett här jue! - Få in fråga om trafficking?  -->


## Datum, tider och grupper

Datum: 

* Se provschema i Schoolsoft
* Meddelande om gruppindelning

Seminarietillfällen:

* Fyra lektioner/tillfällen
* Två grupper per lektion/tillfälle

Tid och antal elever per grupp:

* 4-5 elever per grupp
* ca 40 minuter per grupp

**LYCKA TILL!**

/ Fredrik


**PS:** SA15a kan hitta planering för hela MR-projektet samt gruppindelning i [detta google dokument](https://docs.google.com/document/d/1SFEIOZNLcB9rKtWoOAakFExdiSkHgGHRAeSV2G0vITY/edit?usp=sharing)
