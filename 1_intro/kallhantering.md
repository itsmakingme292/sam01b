# Källor & Plagiat

## Källhantering

Grundläggande för källhantering är att man uppger vart man hämtar sin information ifrån, inte plagierar och att man är _källkritisk_. Källkritik kommer vi att gå igenom kort under introduktionen och även återkomma till längre fram (framförallt under momentet kritiskt tänkande). För varje inlämningsuppgift står det i instruktionerna vad som gäller, men fråga mig om ni känner er osäkra. Se även länkarna nedan för vidare läsning.

## Plagiat

<!--I uppslagsverket nationalencyklopedin står det följande under begreppet _plagiat_: "efterapning eller stöld av litterära eller konstnärliga verk, t.ex. avskrivningar av annans verk utan att uppge upphovsmannen eller markera citat” (Nationalencyklopedin 2012). -->

Vad som är ett plagiat är inte alltid så lätt att avgöra. Det finns dock fall där plagiat är alldeles uppenbart. I sådana situationer handlar det om att man kopierat eller skrivit av meningar, stycken eller hela sin text (exempelvis från läroboken eller en internetsida). Även om man omformulerar  meningar som man kopierat har man likväl plagierat. 

Alla era inlämningar går via **URKUND**, ett system som mycket lätt upptäcker plagiat. Detta gäller även plagiat där man bytt ut ord och ändrat på meningsbyggnaden. Urkund visar en exakt procentsats likhet för både meningar, stycken och hela texter – och sedan är det upp till läraren att jämföra med källan och bedöma huruvida det handlar om ett plagiat. 

<!--Tänk här på att det är mycket osannolikt att två människor skriver exakt samma mening och att det i princip är omöjligt att två människor kan skriva identiska stycken (prata gärna med era mattelärare om detta).  -->

Ofta handlar plagiat om svårare gränsfall än ovanstående. Ingen kan uppnå 100% originalitet i sina tankar – och detta är  inte heller poängen. Men man kan kort och gott förhålla sig olika _självständigt_ i förhållande till källorna. "Efterapning" kan ske på fler sätt än genom ren avskrivning. Det är viktigt  att man som elev tänker på att _kommunicera sin egen förståelse_ (och inte någon annans). 

OBS: I de fall då plagiat upptäcks kan en inlämning inte längre tjäna som betygsunderlag. Beroende på hur mycket man plagierat får man antingen (helt eller delvis) göra om samma uppgift, eller göra en helt ny. 

## Länkar för vidare läsning

* [Urkunds Plagiathandbok](http://www.hb.se/PageFiles/132916/Urkunds_plagiathandbok.pdf) – Förutom en bra genomgång av vad ett plagiat är, finns här även instruktioner för hur man refererar i text m.m.
* ["Kolla källan"](http://www.skolverket.se/skolutveckling/resurser-for-larande/kollakallan)  – Detta skolverkets portal för material om källhantering.

<!--* [Citatteknik](http://svenska123.se/index.php?option=com_content&view=article&id=97:citatteknik&catid=40:referat-och-sammanstaellning&Itemid=116) * [Att skriva referat](http://svenska123.se/index.php?option=com_content&view=article&id=91:1-att-skriva-referat&catid=40:referat-och-sammanstaellning&Itemid=113) -->
