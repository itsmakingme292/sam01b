# Det goda samhället
Om denna sida: Varje ideologi försöker svara på frågan om vad ett *gott* samhälle innebär. Denna sida innehåller en sammanfattning av de tre stora ideologiernas respektive svar.
 
OBS: Var uppmärksamma på denna sammanfattning innebär vissa förenklingar och att varje ideologi har flertalet förgreningar.

## Ideologierna och dess två komponenter
En ideologi är ett ”paket” som innehåller en uppfattning om samhället och idéer för dess förändring. En slags helhet med lika delar beskrivande teori som grundläggande värderingar

_Varje ideologi förklarar:_

1. Hur samhället ser ut och fungerar (just nu)
	* Ideologisk analys
		* Vilka är problemen i dagens samhälle?
			* Fördelning av resurser och makt?
		* Hur är människan funtad?
			* Vad behöver hon?
			* Vad är hon kapabel till?
2. Hur samhället bör förändras (eller inte)
	* Ideologiskt program
		* Hur ska samhällets problem åtgärdas?
			* Fördelning av resurser och makt?
		* Vad är målet? Hur skulle ett idealsamhälle vara ordnat?
			* Vad är frihet?
			* Vad är rättvisa?

		
## Rättvisa
Alla gillar rättvisa. Det är inte frågan huruvida samhället *bör* vara rättvist som delar politiken, det är frågan om vad rättvisa *innebär*. Så vad är det vi egentligen talar om när vi talar om rättvisa och varför är det så svårt att komma överens?

Att svara på vad som är rättvist är att svara på vilket förhållande samhällets individer bör ha till varandra. 

<!--I detta har vi två relationer att utreda: 1. Individ – individ (människans förhållande till andra) 2. Individ – kollektiv (egenintressets förhållande till allmänintresset)  För att reda ut ovanstå Människans natur, Människan i förhållande till kollektivet  Kort och gott: På vilket sätt vi kan och bör vi leva tillsammans. -->

Rättvisa är för samhället vad ”fair play” är för sport och spel. Rättvisa handlar om _vilka fördelar_ vi anser att det är *OK* att en individ har gentemot en annan individ. Samt i vilka fall vi anser att nackdelar inte är godtagbara och därför skall kompenseras. 

Till syvende och sist är frågan om rättvisa en fråga om vilket *ansvar* vi har inför varandras lycka och olycka. I sport och spel har vi spelregler som förhindrar "fusk" och "oschysst spel" – i ett samhälle har vi lagar och förordningar som reglerar rättigheter och skyldigheter. 

<!--och självförverkligande -->

<!-- Det är dock viktigt att påpeka att vi möjligen bör särskilja rättvisa från lagens rättigheter och skyldigheter, de sistnämnda är endast verktyg för att nå det förstnämnda. Kopplingen mellan det goda samhället och det goda livet  -->

<!--Likaså bör man göra en åtskillnad mellan vad som är rättvist och hur ett samhälle bör vara ordnat för att uppnå denna rättvisa i största mån. -->

<!--FÅ MED RAWLS HÄR!? -->


## Rättigheter & skyldigheter
Oavsett ideologi, måste vi ha en balans mellan rättigheter och skyldigheter. För att jag ska ges en rättighet, måste det finnas någon som har en skyldighet, och vice versa. Rättigheter och skyldigheter förutsätter varandra. Skillnaden mellan ideologierna ligger främst i omfattningen, och typen, av skyldigheter och rättigheter. De svarar kort och gott olika på de tätt sammanvävda frågorna:

 * Vad kan medborgaren kräva av samhället?  
 * Vad kan samhället kräva av medborgaren?

<!--Men som sagt: oavsett ideologi hänger svaret på den första frågan alltid samman med svaret på den andra. -->

<!--Samt om fokus på: positiva eller negativa... -->

### Positiva & negativa rättigheter
När det gäller rättigheter finner vi den stora skiljelinjen mellan ideologierna i vilket fokus de lägger på _negativa_ respektive _positiva_ rättigheter. 

Negativa rättigheter handlar om *friheten från* något. Sådana rättigheter kräver ingen _aktiv_ handling ifrån staten, tvärtom. Dessa innebär "endast" att vi slipper inblandning från staten. Ett exempel på en negativ rättighet är _yttrandefriheten_, vilken innebär att vi inte _blir hindrade_ eller censurerade då vi uttrycker vår åsikt. 

Positiva rättigheter handlar om _rätten till_ något. Dessa kräver en aktiv handling från staten och någon form av inblandning i våra liv. Ett exempel på en positiv rättighet är _rätten till skolgång_. Många (dock ej nyliberaler/libertarianer) skulle argumentera för att det inte bara räcker med att staten säger att vi är _fria_ att gå i skolan, utan att staten också måste, om denna rättighet ska betyda något, ta ansvaret *för* och *ge* oss denna skolgång. 

**En liten kommentar:** Ovanstående är också ett bra exempel för att belysa balansen mellan rättigheter och skyldigheter. För att staten ska kunna ge mig en skolgång måste det finnas pengar till denna, exempelvis via _skyldigheten_ att betala skatt, men för en nyliberal, innebär detta ett orimligt krav på medborgaren. Medborgaren ska inte tvingas betala någon annans skolgång om denne inte vill. 

<!--Vi ges inte varsin kolumn i någon dagstidning Yttrandefrihet innebär endast att vi inte kommer bli hindrade av staten då vi uttrycker vår åsikt Positiv: Rätten till skolgång Vi GES något av staten -->


#### Liberalismen
* Fokus på negativa rättigheter
	* Människor skall vara lika inför lagen och ges stora friheter.
	* Människor ska själva få bestämma över sina liv så länge de inte skadar andra. Staten skall i högsta möjliga mån låta individen vara.

#### Socialismen
* Större fokus på positiva rättigheter
	* Hur lika vi än är inför lagen, räcker inte detta för att göra ett samhälle jämlikt. Vissa ges "sämre kort" från första början och har därför inte samma förutsättningar.
	* Vi måste aktivt korrigera social ojämlikhet politiskt genom positiva rättigheter. 

<!--Kanske ska jag ha en del om ekonomi istället för det jag har ovan? -->

<!--Ska jag få in social-liberalismen här eller? -->

<!--Det räcker inte att de formella strukturerna (lagen) är "neutrala", de informella strukturerna (kapitalismen) måste också korrigeras politiskt. Genom att staten reglerar marknadsekonomin (kapitalism) + rättigheter Vissa ges "sämre kort", inte av staten, utan i sin sociala kontext (klass, kön, etnicitet, etc) -->

#### Konservatismen
* Individens rättigheter får aldrig gå före bevarandet av de värden som samhället byggt upp
	* Medborgaren har en skyldighet att rätta sig efter kollektiva värderingar och delta i värnandet av kulturen och dess normer.
	* Samhället är en "känslig organism" där alla spelar olika roller (funktionalism). Jämlikhet är i denna mening ett något främmande begrepp för konservatismen. Vi _är_ olika och bör därför _behandlas_ olika. 
 
<!--Vill bevara kultur/normer genom skydd i lag Modernt konservativt exempel: äktenskapet endast för heterosexuella Ibland, eller på ett sätt: Det som är informellt (traditionen) görs formellt (till en del av staten) Rättvisa för individen är därför egentligen underordnat vad som är bäst för samhället i stort Funktionalism Ex. kön Jämlikhet för konservatismen ett något främmande begrepp Vi ÄR olika och ska därför behandlas OLIKA -->

## Människan och samhället

### Primära ideologiska enheter och fokus
En ideologisk enhet är det "objekt" eller den "del" av samhället som en ideologi fokuserar på i sin analys av samhället och i sitt ideologiska program (förslag på förändringar).


<!--Denna del i löpande text istället? -->
 

#### Liberalismen
* Individen
	* Varje människas "egen utopi" och största möjliga handlingsutrymme. 
	* Ingen bättre än individen själv vet vad ett gott liv innebär för denne. Inte heller skall individen _tvingas_ in i ett kollektivt ansvar för andra människors liv.
	* Fokus i liberalismen ligger på _individens valfrihet_. Individen ansvarar i första hand inför sig själv. 

<!--Med andra ord: största möjliga handlingsutrymme för individen -->

#### Socialismen
* Kollektivet
	* Alla människor tillsammans. Genom solidaritet lyfter männsiskor varandra. 
	* Socialismen bortser inte från individen, men kollektivet är likväl den viktigare politiska enheten. Detta eftersom _samhällsnyttan_ går före _egennyttan_.
	*  Fokus i socialismen ligger på _social jämlikhet_. Människor har ett stort *ansvar* inför varandra. 

<!--Det är alltså inte så att socialismen struntar i individen, detta är en nidbild.  Tvärtom är individen själva målet. Men den viktigare politiska enheten är likväl kollektivet Detta blir mer klart när vi kommer till nästa punkt -->

#### Konservatismen
* Nationen, familjen, traditionen, religionen etc.
	* Kan vara olika beroende på vilken konservativ vi frågar.
	* För många konservativa är *nationen* den _viktigaste_ enheten. Men den kanske _mest grundläggande_ enheten är samtidigt _kärnfamiljen_. Många konservativa lägger också stor vikt vid _religionen_.
	* Fokus i konservatismen ligger på _stabilitet_.

<!--Ang. kärnfamiljen: alltså inte ex. individen Detta kan vi se när det kommer till syn på om individen ska ha rätt att adoptera ex. Eller om det är en mamma och en pappa i en familj Eller för den delen föräldraledighet En socialist eller liberal skulle mer resonera att det är en individens rättighet För en konservativ blir det mer familjens rättighet Och kanske helst ska mamman stanna hemma -->

### Människosyn
#### Liberalismen
1. Människan har stor potential att bli den hon vill.
	* Människan är i grunden god, handlingskraftig och kreativ.
2. Varje människa kan och _ska_ vara sin "egen lyckas smed".
	* Det är upp till dig! Samhället är inte skyldig dig något annat än din frihet.

#### Socialismen:
1. Människan har stor potential att bli den hon vill.
	* Människan är i grunden god, handlingskraftig och kreativ, men hon hämmas och korrumperas i ett kapitalistisk samhälle.
2. Människans potential realiseras genom kollektivets styrka och avskaffandet av samhällsklasser (kapitalism).
	* Vi behöver varandra för vårt självförverkligande.

#### Konservatismen:
1. Människan är svag och i stort behov av vägledning. 
	* Människan är ej av naturen god. En mer pessimistisk syn på människan. 
2. Människan behöver tydliga ramar och fasta normer. 
	* En stark tradition, kultur och stadiga institutioner.

<!--dessa = delvis naturliga (kvinna/man som exempel) Iaf inget man bör förändra -->

## Statens uppgift
### Statens grundläggande syfte
Kortfattat skulle statens grundläggande syfte inom de tre klassiska ideologierna kunna förklaras som följande:

#### Liberalismen

1. Ge människor friheten att leva så som de vill, så länge detta inte innebär ett direkt våld mot andra individer. 
2. Genom att skydda människor från varandra, men i övrigt inte lägga sig i allt för mycket.

<!--1.Så lången individen inte brukar våld mot andra. 2.Så länge rent våld inte förekommer så är alla frivilliga transaktioner något en stat inte ska lägga sig i: en oreglerad marknadsekonomi -->


#### Socialismen
1. Ge människor så likartade möjligheter och förutsättningar det går.
2. Genom stora omfördelningar av ekonomiska och sociala resurser i form av (delvis) gemensamt ägande och omfattande välfärd. Marknadsekonomin måste regleras (göras mindre kapitalistiskt) eller rentav avskaffas (ersättas med planekonomi). 

#### Konservatismen
1. Ge människor en trygg gemenskap med tydliga ramar. 
2. Genom bevarandet av samhällets viktiga institutioner, normer, värderingar och traditioner. Samhällets rötter får inte ryckas upp, samhället måste få utvecklas i sin egen takt. Staten bör inte förändra samhället i grunden utan tvärtom _värna_ om dess historiska värden.

<!--= Funktionalism + stabilitiet Statsmakten ska vara stark Framförallt Rättsväsendet Domstolar, poliser Militären -->


### Statens storlek och form
Hur vi ser på statens uppgift påverkar vår syn på statens omfattning. Statens storlek är därför en bra gradskala utifrån vilken vi kan placera olika ideologier. I stora drag kan denna skala se ut som följande:

[gimmick:yuml]([Ingen]-.-[Nattväktarstat], [Nattväktarstat]-.-[Välfärdsstat], [Välfärdsstat]-.-[Allomfattande])

Viktigt att komma ihåg är att vi inte nödvändigtvis står i valet mellan någon av dessa typer utan att vi ideologiskt kan hamna mittemellan två av dem. Många liberaler hamnar någonstans mellan nattväktarstat och välfärdsstat (eftersom de vill ha så lite statlig inblandning som möjligt i människors liv, men samtidigt vill ha en viss grundtrygghet) medan många socialister hamnar någonstans mellan välfärdsstat och allomfattandestat (då de ofta vill ha en större omfördelning av resurser i samhället, men inte ersätta marknadsekonomin helt). 

#### Ingen stat
Den totala frånvaron av en stat förespråkas framförallt av den socialistiska förgreningen _anarkismen_ och av _vissa kommunister_. För dessa är målet  ett både stats- och klasslöst samhälle. I vissa fall innebär detta att vi _först_ måste genomgå ett stadie då en allomfattande stat avskaffar den kapitalistiska marknadsekonomin, för att sedan hamna i ett stadie då denna stat inte längre behövs och därför kan *avvecklas*. 

De som förespråkar den totala avsaknaden av en stat menar att staten alltid utgör ett förtryck och en makt över individen som i det långa loppet inte kan rättfärdigas. 

#### Nattväktarstat
En nattväktarstat är en slags minimi-stat. En sådant stat har endast en uppgift: att skydda medborgarna från varandra och från övriga stater (och därmed säkra "den inre" och "den yttre" säkerheten). Detta innebär i praktiken att staten endast står för sådant som ett rättsväsende (polis och domstolar), militär samt brandkår. I denna typ av stat råder 100 procent oreglerad marknadsekonomi och det sker ingen omfördelning av resurser från statens sida. Statens uppgift begränsas till att skydda medborgaren _liv_, _frihet_, och _egendom_. Utöver detta skall staten vara _passiv_.

**Förespråkas av:** Nyliberaler/libertarianer. Vissa konservativa.

#### Välfärdsstat
I en välfärdsstat står staten för mer än skyddet av _liv_, _frihet_ och _egendom_. I denna typ av stat är fokus på positiva rättigheter långt större. Framförallt syftar välfärdsstaten till att kompensera de individer som givits en allt för dålig lott i livets biologiska och sociala lotteri. Detta innebär att staten dels ger alla människor grundläggande förutsättningar att klara sig bra i livet genom sådant som _allmän vård_ och _allmän skola_. Men också genom ett större _skyddsnät_ i form av sådant som _pension_ och *sjukförsäkring*. I denna bemärkelse sker en viss omfördelning av resurser i ett välfärdssamhälle. Ofta genom att de som har mer beskattas högre. 

Ekonomin i en välfärdstat är en blandekonomi. Detta innebär att man i stort har en marknadsekonomi men att staten sköter vissa grundläggande samhällsfunktioner.

**Förespråkas av:** Social-liberaler och reformistiska socialister (däribland socialdemokrater). Vissa konservativa. För social-liberaler och konservativa handlar det dock om att se till vad man brukar kalla för _välfärdens kärna_. Med andra ord, välfärd är bra, men inte _för mycket_. 

#### Allomfattande stat

Exakt vad det innebär att en stat är "allomfattande" är en fråga för diskussion. För många utgör en sådan stat endast ett skräckexempel på en typ av stat som ingriper i livets alla delar. En stat som spionerar på sina egna medborgare, fängslar de som inte anpassar sig till makten och reglerar samhället in i minsta detalj. 

Ett annat perspektiv på den allomfattande staten är att en sådan äger och fördelar samhällets (alla) resurser. Detta innebär att rätten till privategendom begränsas genom ett förstatligande av samtliga företag. Detta för att folket, genom staten, skall äga alla produktionsmedel gemensamt (kollektivt). I denna typ av stat råder planekonomi, vilket innebär att staten _planerar_ produktionen (frånvaro av _fri marknad_).

Tanken med denna typ av stat är att det i en marknadsekonomi alltid kommer att uppstå en människofientlig och omoralisk kapitalism där vissa människor *suger ut* andra. Utan en mycket stor statlig inblandning och ett gemensamt ägande kommer vi därför aldrig att kunna uppnå ett klasslöst och därmed _jämlikt_ samhälle.

**Förespråkas av:** Vissa kommunister

## Samhällets förändring 

Som avrundning kan det vara bra att lite kort att säga något mer om ideologierna och dess förgreningars olika syn på samhällets förändring (genom politiken). 

**Konservatismen:** Långsam förändring som värnar om samhällets rötter. De flesta konservativa anser dock att samhällets förändring redan gått för snabbt och att vi därför, i praktiken,  först måste "backa bandet".

**Liberalism:** Varken långsamt eller snabbt. Det beror på vad det gäller. Det sagt får politiska förändringar inte ingripa i för stor utsträckning i individens liv. 

**Reformistisk socialism:** Det behövs stora förändringar i samhället, eftersom samhället i stor utsträckning är ojämlikt, men dessa ska ske stegvis samt på demokratisk väg. 

**Revolutionär socialism/kommunism**: Samhället måste förändras i grunden och detta är inte möjligt annat än genom en revolution där det "gamla samhället" helt omkullkastas. Inte minst därför att kapitalister inte kommer att ge upp sin sociala, ekonomiska och politiska makt utan "en fajt". 