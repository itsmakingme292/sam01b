Överblivna frågor, från URs egna material

OBS: Ej skrivet själv!

Program 1: Liberalismen
Filosofen Lena Halldenius säger i programmet att liberalism kan ha olika betydelser. Hon skiljer på ”liberal” och ”liberalism”, vad är skillnaden?
Titta på debatten mellan Kristina Hultman och Johan Norberg, sammanfatta och skriv ned Kristina Hultmans invändningar mot liberalismen. 
Franska revolutionen sägs ofta vara startskottet för liberalismens idéer. Vilka gjorde revolution och mot vad revolterade man? 
Liberalismen har två huvudinriktningar, socialliberalism och nyliberalism. Ta reda på vilka de huvudsakliga skillnaderna är. 
I början av 1900-talet stred liberaler och socialdemokrater för allmän och lika rösträtt för män och kvinnor. Vilka var emot allmän och lika rösträtt? Ta reda på varför de var emot det? 
Skriv ett personporträtt på Adam Smith eller Karl Staaf. 

Program 2: Socialism
Ta reda på vilka som är huvudskillnaderna mellan socialism och kommunism. 
Titta på debatten mellan Anna-Klara Bratt och Thomas Idergard, sammanfatta och skriv ned Thomas Idergards invändningar mot socialismen.
Skriv ett personporträtt på Karl Marx eller Hjalmar Branting.

Program 3: Konservatism

En klassisk konflikt är mellan konservativa och liberaler. Ta reda på vilka de stora skillnaderna i dessa ideologier har varit och vilka de är idag.
Både konservatism och liberalism uppträdde i samband med franska revolutionen. Ta reda på mer och skriv om franska revolutionen. När, varför och vad blev resultatet av franska revolutionen?
I programmet om konservatism försöker programledaren Emil Nikkhah få tag på kungen. Ta reda på hur de svenska partierna ställer sig till monarkin. Ta också reda på hur svenska folket ställer sig till frågan om monarkin? Diskutera vad du tror att skillnaden beror på.
Man brukar tala om konservatismens tre symboler, vilka är de och vad symboliserar dom?
Titta på debatten mellan Johan Tralau och Birgitta Ohlsson, sammanfatta och skriv ned Birgitta Ohlssons invändningar mot konservatismen.
Skriv ett personporträtt på Edmund Burke eller Arvid Lindman.