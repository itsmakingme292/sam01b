# Slutexamination: Det goda samhället

**Notera att:** Denna uppgift kan genomföras antingen muntligt eller skriftligt. Se nedan för mer information och ställ gärna frågor till mig om skillnaden. 

## Instruktioner

Obligatoriskt för denna uppgift är **Liberalismen** och **Socialismen** (och dess huvudsakliga förgreningar). Det är **valfritt** att skriva om **ytterligare en** av följande ideologier: Konservatism, Ekologism, Feminism eller Anarkism/Syndikalism.

**Tips:** Försök för denna uppgift inte bara tänka kring vad vi gått igenom under detta moment, utan också vad ni lärt er under tidigare moment...

#### 1) Beskriv dina ideologier, samt dess olika grenar

Vilka är de mest utmärkande dragen? Vad säger de exempelvis om:

- Människan?
- Statens uppgift?
- Ekonomin?
- Rättvisa? Frihet?
- Rättigheter & skyldigheter?
- Samhällets utveckling?

#### 2) Argumentera för och emot ideologierna och väg dem mot varandra

Vilka fördelar och nackdelar har de? Hur skulle man som ”anhängare” av en viss ideologi förslagsvis kunna kritisera de andra? Vart går de stora skiljelinjerna? Osv.

#### 3) Beskriv och argumentera för din egen ståndpunkt/slutsats

- Vilken ideologi ger den rimligaste analysen/bilden av samhället?
- Vilken ideologi ger de bästa förslagen på förändringar?

### Observera att:

- Hur du väljer att lägga upp din text är upp till dig. Du behöver inte skriva i exakt den ordning som frågorna ovan följer – men du måste ha någon form av struktur. Kanske väljer du att baka samman jämförelserna med själva redovisningen av respektive ideologi, kanske väljer du att spränga in dina egna argument under dessa delar och inte bara i den avslutande slutsatsen, osv. Om du är osäker, diskutera ev. upplägg med mig. 

- En möjlig ståndpunkt/slutsats kan vara att du helst ser någon form av kombination mellan några,  eller alla, av de ideologier du valt att skriva om. Om detta är fallet: beskriv då hur du tänker dig att denna kombination skulle se ut och *varför* den är att föredra.

- Har du svårt att *ta ställning,* måste du likväl kunna *resonera* kring detta. Vilka aspekter av en viss ideologi ger den fördelar gentemot en viss annan? Varför anser du att det står och väger mellan dem? Osv.

- Socialismen har i boken flertalet grenar och förgreningar. Du *behöver* *inte* skriva om leninism och stalinism eller anarkism och syndikalism (men du får om du vill). _Obligatoriskt_ för socialismen är **reformistisk socialism** (socialdemokrati) och **revolutionär socialism** (kommunism/marxism). _Obligatoriskt_ för liberalismen är **nyliberalism** (libertarianism) och **social-liberalism**. 

**OBS:** Utelämnar man liberalismen och socialismens obligatoriska förgreningar har man ej möjlighet till ett högre betyg. 

- Tänk kvalité och inte kvantitet när du skriver. Skriv inte bara på, utan tänk först noggrant efter kring de ideologier du valt att skriva om. Läs på och anteckna innan du börjar skriva din text.

- Man kan absolut lyfta in andra ideologier än de två eller tre man har sitt fokus på. Andra ideologier kan exempelvis bidra med intressant kritik. Var dock tydlig med vilka ideologier som är ditt fokus och tänk på att du har ett begränsat utrymme att genomföra uppgiften på.


### Att göra: 

1. Du läser läser och reflekterar kring texten **["Det goda samhället"](../material/om_ideologierna.md)** samt sidorna **133–154 i Arena**.

2. Du är uppmärksam på eventuella problem och skillnader i texterna, jämför med andra källor, och ställer frågor till mig när så behövs. 

3. Du väljer om du vill genomföra uppgiften muntligt (enskilt samtal med mig) eller skriftligt (inlämning). 

**Tips:** Tänk på att välja den examinationsform som du tror ger dig bäst möjligheter att visa dina kunskaper. 

**För dig som väljer muntligt:**

1. Du kommunicerar så tidigt som möjligt att du avser att genomföra uppgiften muntligt och säkerställer att du har en tid inbokad med mig för detta.

2. Du förbereder dig inför det muntliga samtalet enligt instruktionerna ovan och genom att anteckna dina efterforskningar och slutsatser.

3. Du sammanställer dina anteckningar i en _kortare_ och _översiktlig_ lathund som du tar med dig till vårt muntliga samtal. (Denna läser du inte innantill, utan har endast som stöd)

**För dig som väljer skriftligt:**

1. Du skapar ett **Docs**-dokument under uppgiften i **Classroom** och lämnar in före deadline (se deadline i provschema på schoolsoft). Du genomför uppgiften (med standard teckenstorlek, radavstånd och sid-marginaler) på **minst 1 A4** och **max 3 A4** (exkl. källförteckning).

2. Du skriver en **källförteckning** _om_ du använt källor utöver texten på denna sida och Arena. Vid direkta citat, referat eller hänvisning till mer specifika fakta krävs också *källhänvisning* i text. Det krävs ingen _skriftlig_ källkritisk analys – men var likväl källkritiska.

**OBS:** Misslyckas man med någon av punkterna räknas det som en icke inlämnad uppgift... Vid osäkerhet om vad detta innebär: fråga mig.

<!--Borttaget under nummer 2: **och** en **källkritisk analys** av *samtliga* använda källor (inkl. Arena) -->

<!--Borttaget under nummer 3:För den källkritiska analysen skriver du **minst 0,5 A4** och **max 1 A4** i slutet av din text. Totalt blir sidantalet alltså **max 4,5 sidor**. -->

## Kunskapskrav för uppgiften

#### Kriterier för betyget E

- Eleven **redogör översiktligt** för **ideologiernas** teoretiska **innehåll**.

- Eleven visar **viss** **förståelse** för de **övergripande** **skillnaderna** mellan de olika ideologierna.

- Eleven drar **enkla slutsatser** och ger **enkla argument** för och emot ideologierna och för sin egen ståndpunkt.

<!--**Kommentar:** "Enkla" kan i detta sammanhang till viss del tolkas som "bristande" eller "otillräckliga". -->


#### Kriterier för betyget C

- Eleven **redogör utförligt** för **ideologiernas** **teoretiska** **innehåll** och ger **konkreta exempel** på deras tillämpning.

- Eleven visar **god** **förståelse** för **skillnader och likheter** mellan de olika ideologierna och deras förgreningar utifrån **olika aspekter**.

- Eleven drar i stor utsträckning **välgrundade slutsatser** och ger till stor del **välgrundade argument** för och emot ideologierna samt för sin egen ståndpunkt.

#### Kriterier för betyget A

- Eleven **redogör utförligt** och **nyanserat** för **ideologiernas teoretiska innehåll** och ger **utförligt** och **nyanserat** **konkreta exempel** på deras tillämpning.

- Eleven visar **mycket god** **förståelse** för **komplexa** **skillnader och likheter** mellan de olika ideologierna och deras förgreningar utifrån **flertalet aspekter**.

- Eleven drar **välgrundade och nyanserade slutsatser** och ger **välgrundade och nyanserade argument** för och emot ideologierna samt för sin egen ståndpunkt i mycket hög grad och uttrycker sig på ett **strukturerat** och **sammanhängande** sätt.

**TIPS:** Fundera alltid kring vilka relevanta motargument det finns för det du påstår och försäkra dig om att du också bemöter dessa. 

**LYCKA TILL!**

/ Fredrik