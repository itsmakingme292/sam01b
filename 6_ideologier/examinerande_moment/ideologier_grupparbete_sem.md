# Grupparbete & Seminarium: Ett samtal mellan ideologierna

## Beskrivning

* Ni förbereder er gruppvis (2-3 personer) inför ett seminarium i halvklass. Till denna förberedelse får ni lektionstid (men viss del av arbetet kan behöva göras utanför lektionstid). 
* Under seminariet kommer ni att tillsammans "rollspela" ett samtal mellan de olika ideologierna. 
* Varje grupp tilldelas en ideologi att specialisera sig på och att representera under seminariet. 
* Tanken är att ni ska vara experter på era egna ideologier, men för att kunna föra ett samtal måste ni förstå de andra ideologierna och veta hur dessa står i relation till er egen (likheter / olikheter / svaga punkter osv).

<!--* Förutom sådant ni själva vill framhäva hos er egen tilldelade ideologi ska ni också fundera på och förbereda frågor att ställa till de andra ideologiernas representanter. -->

**Tips:** Försök för denna uppgift inte bara tänka kring vad vi gått igenom under detta moment, utan också vad ni lärt er under tidigare moment...

**OBS:** Till seminariet får man ha med sig hur mycket anteckningar man vill.

## Att göra

<!--Borttaget under punkt 1: Börja inte direkt med själva grupparbetet, utan förbered er först individuellt. -->

1. Sätt er in i ideologierna med fokus på den ideologi ni själva kommer att representera. Läs och reflektera kring texten ["Det goda samhället"][1] på denna hemsida, kapitlet om ideologier i läroboken och sök själva efter komplementerande källor. 
2. Skapa ett gemensamt dokument, förslagsvis i Google Docs (detta kommer att underlätta) som ni under era förberedelser gemensamt antecknar i och som ni under seminariet kan ha som underlag.
3. Diskutera i er grupp vad er ideologi säger om:

	* Människan?
	* Statens uppgift?
	* Ekonomin?
	* Rättvisa? Frihet?
	* Rättigheter & skyldigheter?
	* Samhällets utveckling?

4. Slipa på era argument inför seminariet. Utgå ifrån vad som är styrkan i era respektive ideologier, och vad som ni anser är svagheten i de andras. Gå *inte* utanför era roller – ni *är* er ideologi – och var under seminariet inte rädda att "attackera" de andra. 
5. Förbered frågor att ställa till, och "attacker" att rikta mot, de andra ideologiernas representanter och försök tänka på vilka typer av argument och frågor som kommer dyka upp under seminariet. Hur kommer representanterna från de andra ideologierna att reagera på era resonemang? Vad kommer de att ge för några motargument och hur skulle ni kunna svara? Det finns ingen gräns på hur väl förbereda ni kan vara här.

**Kommentar:** De ideologier som kommer att finnas representerade under seminariet är: nyliberalism, socialliberalism, reformistisk socialism (socialdemokrati), revolutionär socialism (kommunism), konservatism, feminism och ekologism. Totalt alltså sju ideologier

## Tips gällande ideologierna

* Feminister och ekologister bör bestämma sig för om de även sympatiserar med någon viss annan ideologi. Detta för att kunna instämma samt göra tillägg och kopplingar till hur andra ideologier hänger samman med den egna ideologin. Man bör här också fundera en extra gång kring vilka ideologier (eller delar av ideologierna) man inte är lika kompatibel med. Feminismen och ekologismen har kanske inte lika naturliga fiender som de klassiska ideologierna, men de kan sannerligen rikta hård kritik åt en rad olika håll.
* Som feminist och konservativ bör man bestämma sig för vilken typ av feminist eller konservativ man är. För feminismen är detta relativt enkelt, det handlar framförallt om huruvida man lutar mer åt särartsfeminism eller likhetsfeminism. För konservatismen är detta något svårare och handlar om en rad olika frågor.
* Som (reformistisk) socialist bör man bestämma sig för hur man ser på marknadsekonomi, i vilken utsträckning man vill reglera denna (och varför), samt i hur stor utsträckning man vill se mer planekonomiska inslag. 
* Som revolutionär socialist är det enklast om man väljer den form som utgår ifrån en stor stat med gemensamt ägande. Varianten där staten på sikt ska försvinna riskerar att bli otydlig i diskussionen (men det är OK att välja denna variant om man vill). 
* Som social-liberal måste man vara tydlig med vad som skiljer den egna ideologin från en reformistisk socialism med avseende på välfärden, samt varför man inte är nyliberal.


## Några avslutande punkter om tanken med seminariet
* Poängen med seminariet är i första hand att förbereda er inför den individuella uppgiften. 
* Under seminariet är diskussionen någorlunda fri och driver idealt sig själv. Tanken är att det är ni som för samtalet och att jag modererar så lite som bara möjligt (men jag kommer givetvis göra det i den mån det är nödvändigt). Det är därför viktigt att ni i era förberedelser har en framtida fruktbar diskussion i åtanke och inte en monolog. 
* I slutet av (och möjligen till viss del under) seminariet kommer jag att ge er muntlig feedback. Denna är till för *hela klassen*, även om den i huvudsak kommer att vara "riktad mot" respektive ideologis representanter. 
* Ni kommer alltså inte att få individuella kommentarer eller omdömen. Det sagt gör ni er själva en björntjänst om ni inte tar seminariet på allvar. 
* Utifrån feedbacken och utifrån ert arbete tillsammans kommer ni förhoppningsvis att ha en mycket god grund att stå på inför ert slutliga individuella arbete <!--[(slutexaminationen)] -->.
* Viktigt är därför att ni antecknar under seminariet. Inte bara min feedback utan också de idéer och tankar som uppstår då ni hör de andra grupperna resonera och argumentera.

<!--Ha exempel på frågor man kan ta upp här? -->


## Datum, tider och grupper

<!-- Datum och tider finns, eller kommer att finnas i provschemat på schoolsoft. Gruppindelning kommer att komma som ett meddelande och/eller nyhet en vecka innan eller så. Är man osäker, så frågar man. -->

Se classroom

**LYCKA TILL!**

/ Fredrik

[1]:	../material/om_ideologierna.md