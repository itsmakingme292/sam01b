# Grupparbete: Det goda samhället

## Instruktioner

* Ni skapar gruppvis en fiktiv diskussion mellan de olika ideologierna i en gemensam text. Denna behöver inte skrivas kronologiskt (i följd) men ni *får inte redigera varandras inlägg*. 
* Gruppen består av 5-7 elever och ni representerar var för sig *en* ideologi (eller förgrening) i er fiktiva diskussion. 
* Ni fördelar själva ideologierna mellan er, men tänk på att det inte nödvändigtvis är roligast att "spela" sin egen favoritideologi.
* Obligatoriska ideologier/roller inom grupperna är nyliberalism, socialliberalism, reformistisk socialism och kommunism. Utöver detta kan ni välja mellan ideologierna Konservatism, Ekologism, Feminism eller Anarkism/Syndikalism.
* Tanken är att ni ska vara experter på era egna ideologier, men för att kunna föra ett samtal måste ni förstå de andra ideologierna och veta hur dessa står i relation till er egen (likheter / olikheter / svaga punkter osv).

**Tips:** Försök för denna uppgift inte bara tänka kring vad vi gått igenom under detta moment, utan också vad ni lärt er under tidigare moment...

### Att göra:
1. Sätt er in i ideologierna med fokus på den ideologi ni kommer att representera. Börja inte direkt med själva grupparbetet, utan förbered er först individuellt. Läs och reflektera kring sidorna 133–154 i läroboken, extra-material i denna wiki och sök efter  andra källor. 
2. Skapa ett gemensamt dokument, förslagsvis i Google Docs (detta kommer att underlätta).
3. Diskutera i gruppen vad ideologierna säger om:

	* Människan?
	* Statens uppgift?
	* Ekonomin?
	* Rättvisa? Frihet?
	* Rättigheter & skyldigheter?
	* Samhällets organisation och utveckling?
	
4. Turas om att göra inlägg och repliker i er text. Utgå ifrån vad som är styrkan i era respektive ideologier, och vad som ni anser är svagheten i de andras. Gå *inte* utanför era roller (ni *är* er ideologi) och var inte rädda att "attackera" varandra. Var tydliga i texten med vilken ideologi som för stunden "talar" (och vem som representerar varje ideologi).
5. I den mån ni använt andra källor, skriver ni enskilt en kortare källkritisk analys av dessa i slutet av er text. Om man refererar eller använder citat krävs det också att man gör direkta källhänvisningar i text.
6. Genomför den gemensamma uppgiften på **minst 3st A4** och **max 8st A4**. Spara dokumentet som/i formatet ”**PDF**”, döp efter formen ”Klass, Namn, Namn...Grupparbete” och skicka till **fredrik.stahl.metg@analys.urkund.se** (se deadline i provschema på schoolsoft)



## Tips gällande turordning och upplägg

* Ett sätt att skapa en struktur är att man som grupp först bestämmer vilka frågor som ska diskuteras och i vilken ordning. Kan man utveckla bra frågor har man redan kommit en bra bit på vägen mot goda svar. Eventuellt skapar man tillsammans också regler för exempelvis antal inlägg och repliker per ideologi, max-längd per inlägg, osv. 
* Man kan även utse en "moderator" i gruppen om man känner att det kommer att underlätta. 

## Tips gällande ideologierna

* Feminister och ekologister bör bestämma sig för om de även sympatiserar med någon viss annan ideologi. Detta för att kunna instämma samt göra tillägg och kopplingar till hur detta hänger samman med den egna ideologin. Man bör här också fundera en extra gång kring vilka ideologier (eller delar av ideologierna) man inte är lika kompatibel med. Feminismen och ekologismen har kanske inte lika naturliga fiender som de klassiska ideologierna, men de kan sannerligen rikta hård kritik åt en rad olika håll.
* Som feminist och konservativ bör man bestämma sig för vilken typ av feminist eller konservativ man är. För feminismen är detta relativt enkelt, det handlar framförallt om huruvida man lutar mer åt särartsfeminism eller likhetsfeminism. För konservatismen är detta något svårare och handlar om en rad olika frågor.
* Som (reformistisk) socialist bör man bestämma sig hur man ser på marknadsekonomi och huruvida denna nödvändigtvis måste hänga ihop med kapitalism. 
* Som social-liberal måste man vara tydlig med vad som skiljer en från en reformistisk socialist med avseende på valfärden. 



## Efter inlämning...

Efter det att ni lämnat in ert grupparbete kommer jag att ge er skriftliga kommentarer (inom en rimlig tid). Dessa kommentarer är till för *hela gruppen* även om de i huvudsak kommer att vara "riktade mot" respektive ideologis representant. Utifrån dessa kommentarer och utifrån ert arbete tillsammans kommer ni sedan (förhoppningsvis) att ha en mycket god grund att stå på inför ert slutliga individuella arbete [(slutexaminationen)](ideologier_individuell_slutex.md).



**LYCKA TILL!**

/ Fredrik