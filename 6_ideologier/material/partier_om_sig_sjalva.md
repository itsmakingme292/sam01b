# Sveriges partier om dem själva

## Socialdemokraterna

Vi socialdemokrater tror på samarbete och solidaritet. Vi vill ha ett samhälle där vi ställer krav på varandra, där vi hjälps åt och där alla får bra möjligheter i livet.

Sverige är ett bra land, men det har blivit sämre de senaste åren.

Den förra regeringen som leddes av Moderaterna har sänkt skatterna och privatiserat stora delar av vården. Skattesänkningar har fått gå före resurser till fler jobb, bättre skola och tryggare välfärd.

Det är fel, för resultatet har inte blivit bra. Sverige har utvecklasts åt fel håll. Sverige har fått högre arbetslöshet, elever har svårare att klara skolan och människor får inte samma chans i livet.

Vi socialdemokrater vill göra Sverige bättre. Vi tycker att den viktigaste frågan är jobben. Sedan kommer skola och välfärd.

De frågorna är mycket viktigare än att sänka skatterna.

Socialdemokraterna vill skapa fler jobb, bättre skola och bättre välfärd.

[länk till källa](http://www.socialdemokraterna.se/Internationellt/Other-languages/Lattlast/)

## Moderaterna

Vi tror på ett Sverige där alla som vill och kan arbeta har ett jobb att gå till. På ett Sverige som ser alla och glömmer ingen. Som håller ihop och låter alla komma till sin rätt. Vårt land är inget mindre – och heller ingenting mer – än summan av alla enskilda människors strävan. Kraften att göra något bra med sitt liv finns hos oss alla. Strävan, flit och företagande är det som bygger Sverige starkt.

I dag är Sverige på väg åt fel håll. En av sju personer i arbetsför ålder befinner sig i utanförskap. För unga utan gymnasieutbildning och utrikes födda blir vägen till det första jobbet allt längre vilket gör att utanförskapet för dessa grupper blir djupare. Det handlar om ett nytt utanförskap som växer fram. Det begränsar människor, och det begränsar Sverige.

Att bekämpa utanförskapet är Moderaternas viktigaste uppgift. Reformer för jobb och egen försörjning och att alla har ett tydligt ansvar för att göra sig anställningsbara är grunden för vår politik.

Vi är ett parti med mål om att alltid fortsätta förändras och utvecklas. Ett parti som söker utmaningarna, ser samhällsproblemen och som sätter människan före sakfrågorna.

Sverige står i dag inför stora utmaningar på flera områden. Därför har Moderaterna också inlett en omfattande politikutveckling. Med våra nya politik har vi tagit de första stegen för att skapa bättre förutsättningar för att fler ska få sitt första jobb, en migrations- och integrationspolitik som skapar ordning och reda i mottagandet och en stärkt integration tillsammans med förslag för ökad trygghet i samhället.

Regeringen saknar i dag vilja och förmåga att möta dagens utmaningar när de för en politik som leder till färre jobb, lägre tillväxt och ett växande utanförskap. Det har vi inte råd med.

Vi vill i stället se ett Sverige där det alltid lönar sig att arbeta, där alla människor kan växa och komma till sin rätt, där vi är trygga i förändring och har ordning och reda i välfärden. Det lägger grunden för ett Sverige som kan mer. 

[länk till källa](http://www.moderat.se/om-oss)

## Miljöpartiet

Sverige är ett fantastiskt land, med de senaste åren har det blivit kallare. Vi tycker att det är dags för en varmare politik. Där vi gör Sverige jämställt. Och där vi satsar på klimatet, skolan och jobben.

**Klimat**
Barnens framtid står på spel. Vi vill göra det enklare att vara miljövänlig - och satsa på allt från kollektivtrafik och solenergi till ekologisk mat.

**Skola**
Varje barn ska få en ärlig chans. Därför vill vi ge eleverna mer tid med sina lärare - och lärarna högre lön och fler anställda omkring sig.

**Jobb**
Fler ska ha ett jobb. Vi vill skapa nya jobb genom att storsatsa på tågen, klimatsmarta bostäder och förnybar energi.

**Jämställdhet** Miljöpartiet är ett feministiskt parti. Vi vill ha lika lön, att sex utan samtycke blir olagligt och att män tar fler föräldradagar.

[länk till källa](http://www.mp.se/politik)