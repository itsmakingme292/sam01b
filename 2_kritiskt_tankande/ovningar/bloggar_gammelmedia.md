# Bloggar & "Gammelmedia"

## Att göra

1. Läs [Bo Rothsteins debattartikel](http://www.gp.se/kulturnoje/1.137979-starka-reaktioner-i-bloggvarlden) och [Sofia Mirjamsdotter blogginlägg](http://bloggar.aftonbladet.se/1/?s=Den+%28sken%29+demokratiska+bloggosfären). Anteckna din iakttagelser, egna funderingar och åsikter.

2. Fundera på egen hand över nedanstående diskussionsfrågor, försök koppla dessa till din läsning av texterna, men utgå också ifrån dina egna upplevelser. Anteckna dina tankar och förbered dig för diskussion.

3. Diskutera i grupp. Var delaktig och låt alla komma till tals. Utgå ifrån nedanstående frågor, men känn er fria att gå utöver dem om ni hittar andra intressanta infallsvinklar.

## Diskussionsfrågor

 - Hur tror du att bloggar och sociala medier påverkar den demokratiska kulturen, den politiska diskussionen, människors världsbild och vår kunskap?
 
     - Har Bo Rothstein rätt eller fel? Stjälper eller hjälper bloggarna? Vilka är fördelarna, vilka är nackdelarna och vad väger över?

 - På vilket sätt är det problematiskt att information på bloggar och i andra sociala medier inte går igenom en kvalitetsgranskning och/eller inte skrivs av professionella journalister?

     - Är denna problematik stor/övervägande eller liten/överdriven?

     - Kan det ibland rentav finnas en styrka i något av detta?
<br>
 - Diskuterar du själv samhällsfrågor på internet? Hur ser dessa samtal isf ut? Vad skiljer dessa från motsvarande diskussioner *utanför* internet (IRL)?

     - Har du själv bloggat? Om politiska frågor? Om inte: Kan du tänka dig att göra det? Och känns det fortfarande viktigt att *kunna* gör det?

     - Upplever du att diskussioner och inlägg i bloggar och sociala medier ofta är/blir onyanserade, osansade eller rentav hätska? Eller anser du kanske snarare att de ofta bidrar till att nyansera?
<br>
 - Hur stor del av den nyhetsrapportering som du tar del av tror du går via bloggar eller sociala medier (facebook, twitter, osv)?

     - Vilka är fördelarna respektive nackdelarna med detta?

     - Vilka typer av nyheter tror du får störst genomslag i sociala medier? Varför? På vilket sätt skiljer sig detta från "gammelmedia"?
