# Kritiskt tänkande: *Vad, hur och varför*

## Instruktioner: Vad?

Uppgiften går ut på att skriva en artikel om kritiskt tänkande (som
ämnesområde i skolan) för en (påhittad) pedagogisk tidskrift. I denna
artikel ska du behandla:

1.  **Vad kritiskt tänkande innebär och innehåller som ämne.**

2.  **Varför det är viktigt för elever att lära sig kritiskt tänkande.**

#### I detta ska du *redovisa* och *argumentera* för vikten av:

- Att kunna se, analysera och formulera argument.

- Källkritikens punkter.

- Mediekritiskt tänkande.

#### *I relation till* sådant som exempelvis:

- Eventuella framtida studier.

- Att vara/bli en god demokratisk medborgare.

- Dagens medialandskap.

- Livets alla val.

***

### Att tänka på:

- För din redogörelse av argumentationens grunder gäller att du även kan diskutera centrala begrepp så som *relevans* och *hållbarhet*, samt att du ger något eller några valfria exempel på typer av argumentationsmisstag (se kompendiet om argumentation och kapitel 18 i Arena).

- Mediekritiskt tänkande kan innebära en rad saker, men det är viktigt att du utgår ifrån sådant som står i boken (kapitel 13). Redogörelsen för denna del kan exempelvis ske i form av någon eller några modeller för kommunikation och/eller media (så som grindvaktsmodellen).

- Du *behöver inte* skriva om varken logik eller psykologi (kognitiva bias). Detta står det i stort sett inget om i boken. Skulle du dock finna något av detta intressant och viktigt för din artikel, är du helt och hållet fri att utgå ifrån eventuella föreläsningsanteckningar och själv söka mer information.

***

## Instruktioner: Hur? 

1. Du läser och reflekterar kring **kapitel 13 och 18 i läroboken**. Med **fokus** på sidorna **289-299, 304-307, 434** samt **443-450** (övriga sidor är ej obligatoriska).

2. Du läser och reflekterar kring **kompendiet om argumentation** samt dina **anteckningar från lektionerna**.

3. Du *kan* för denna uppgift (om du vill) använda dig av ytterligare källor (men var källkritisk!). Detta ska i så fall ske med en enklare källförteckning i slutet av din text (denna räknas ej med i max/min sidantal). Vid direkta citat eller referat krävs också *källhänvisning i text*.

4. Du genomför uppgiften på **minst 1 A4** och **max 3,5 A4** (teckenstorlek 12, vanligt radavstånd, exklusive källförteckning).

5. Du sparar dokumentet som/i formatet ”**PDF**” och döper dokumentet efter formen ”**Klass, Efternamn, Förnamn, Samhällskunskap, Kritiskt Tänkande**”

6. Du skickar till **fredrik.stahl.metg@analys.urkund.se** (se deadline i provschema på schoolsoft)

OBS: Misslyckas man med någon av punkterna 4-6 räknas det som en icke inlämnad uppgift...

***

## Betygskriterier för uppgiften:

**Kriterier för betyget E**

- Eleven **redogör översiktligt** för sådant som är **relevant** för kritiskt tänkande

- Eleven visar **viss** **förståelse** för centrala begrepp och **vad kritiskt tänkande innebär**

- Eleven drar **enkla slutsatser** och ger **enkla argument** för **vikten av kritiskt tänkande**

**Kriterier för betyget C**

- Eleven **redogör utförligt** för sådant som är **relevant** för kritiskt tänkande

- Eleven visar **god** **förståelse** för centrala begrepp och **vad kritiskt tänkande innebär**

- Eleven drar till övervägande del **välgrundade slutsatser** och ger **välgrundade argument** för **vikten av** kritiskt tänkande

**Kriterier för betyget A**

- Eleven **redogör utförligt** och **nyanserat** för sådant som är **relevant** för kritiskt tänkande

- Eleven visar **mycket god** **förståelse** för centrala begrepp och **vad kritiskt tänkande innebär**

- Eleven för en **välutvecklad diskussion** med en **röd tråd** (god struktur) om **vikten av** kritiskt tänkande som i mycket hög grad bygger på **välgrundade och** **nyanserade slutsatser** och **välgrundade och** **nyanserade argument**.

***

**LYCKA TILL!**

/ Fredrik
