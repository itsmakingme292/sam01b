# Instuderingsfrågor

Alla frågor går att besvara genom att använda kursboken samt [detta kompendium om konsumenträtt](../material/resurser/konsumentratt_kompendium.pdf) (men man får använda andra källor om man vill). Se även [presentationen vi gått igenom under ett antal lektioner](https://docs.google.com/presentation/d/1xImojsweFaybFf5SvcH45LEXn-YNhcCs8knDaTHC6is/edit?usp=sharing). Vissa frågor går snabbt att svara på, medan andra tar längre tid. Vilka frågor som tillhör vilken kategori kommer i de flesta fall bli uppenbart efter läsning, men om ni skulle känna er osäkra på hur detaljerade ni måste vara: fråga!

**LYCKA TILL!**
/ Fredrik

***

## Samhällsekonomi

**OBS:** Försök också tänka på kopplingar _mellan_ frågorna. Pricka inte bara av dem en och en utan försök se helheten. Vissa frågor går också snabbare att svara på än andra. Om ni känner er osäkra på vilka som är vilka, fråga. 

*Se kapitel 8 & 9 i läroboken*

- Vilka är de fem grundläggande ekonomiska systemen och på vilket sätt skiljer sig dessa åt? <!--(se sid 167-168) -->

- Vad är efterfrågan och utbud (marknadskrafterna) och vad krävs för att dessa ska samspela på bästa sätt? <!--(se sid 169-171) -->
    - Hur ser sambandet mellan efterfrågan och utbud ut i fråga om kvantitet och pris? Ge konkreta exempel på olika möjliga situationer. 
    - Vad händer vid jämviktspris?
    - Vad innebär en "perfekt marknad"?

- Vad innebär monopol, oligopol och kartellbildning? <!--(se sid 174-176) -->
    - På vilket sätt är dessa problematiska för en fri marknad?
    - Vad innebär detta för konsumenten?

- Vad är BNP och BNI? <!--(se sid 180-184) -->
    - Vad innebär det kortfattat att mäta ovanstående per capita?
    - Vad gör BNP/BNI problematiskt som välfärdsmått? 
    - Vilka alternativa välfärdsmått anger Arena? Vad mäter dessa kortfattat?

<!--    - Vad innebär det kortfattat att räkna ovanstående per capita och med PPP? -->

- Vilka är de tre huvudsakliga produktionsfaktorerna och vad innebär dessa? <!--(se sid 187) -->
    - Produktionen i ett land kan ökas på två grundläggande sätt. Vilka?  
    - Vad innebär produktivitet? Hur ökar man denna? Och varför är produktivitet viktigt?

<!--Borttagen fråga:     - Vad innebär det att en produktion kan vara arbetskraftsintensiv eller kapitalintensiv? Ge exempel. -->

- Vad är tillväxt och vad utgör goda förutsättningar för tillväxt <!--(se sid 186-188) -->
    - Vilka "recept" för tillväxt anger boken? Vilka har vi gått igenom?
    - Hur kan man argumentera för dessa?
    - På vilket sätt hänger dessa samman med produktionsfaktorerna?

<!-- - Finns det någon punkt du själv skulle vilja lägga till? -->

- Vad är inflation? <!--(se sid 193-196) -->
    - Vad orsakar inflation?
    - Vad är motsatsen till inflation?
    - Vilka är inflationens huvudsakliga skadeverkningar?
    - Vad är KPI och hur fungerar detta? 

- Försök med egna ord beskriva det "ekonomiska kretsloppet": vilken roll fyller kreditinstitutioner, företag, hushåll och offentlig sektor? <!--(se sid 201, mfl) -->

- Vad kännetecknar/orsakar en hög- respektive en lågkonjunktur? <!--(se sid 205-207) -->
    - Vad är en konjunkturcykel?
    - Vad är skillnaden mellan trend och konjunktur?
    - Beskriv hur en konjunkturcykels nedåtgående kurva kan se ut (hur vi hamnar i lågkonjunktur)
    - Beskriv hur en konjunkturcykels uppåtgående kurva kan se ut (hur vi hamnar i högkonjunktur)

- Vad kan staten göra för att minska konjunktursvängningar? <!--(se sid 208-211) -->
    - Vad är ekonomisk politik och vad är denna politiks huvudmål?
    - Vad är finanspolitik, vad är det denna styr, hur påverkar denna ekonomin, och vad är en vanlig grundläggande finanspolitisk princip för att lindra konjunktursvängningar? Förklara hur allt detta fungerar (de ekonomiska sambanden). 
    - Vad är penningpolitik och vilket är penningpolitikens främsta redskap? Förklara hur, när och varför riksbanken påverkar penningmängden.


<!--- Borttagen fråga: Vilka argument kan man framföra för och emot statligt ägande? (se sid 168)     - Finns det några typer av verksamheter som är mindre lämpade för en konkurrensutsatt marknad? Varför då? Vad tänker du själv? -->



## Konsumenträtt

Instuderingsfrågor för konsumenträtten finner ni i [denna övningsuppgift](../ovningsuppgifter/konsumentratt.md).