# Instuderingsfrågor

Uppdelningen av dessa instuderingsfrågor följer till viss del ordningen i boken [(se läslista)](../material/innehall_laslista_demokrati.md). Använd er gärna av andra källor, men var källkritiska. Ta också hjälp av [kompendiet](../material/innehall_laslista_demokrati.md#Kompendium) med ett urval av riksdagens studiematerial.

**LYCKA TILL!**
/ Fredrik

**OBS:** Dessa instuderingsfrågor är dels förberedelse inför ett kortare salsprov/kunskapstest (se provschema på schoolsoft) men de är också förberedelser inför [inlämningsuppgiften](inlamning_demokrati.md). När det är dags för ett kunskapstestet kommer vi att göra detta på [socrative.com](http://socrative.com)

***

## Demokrati

#### Kortare frågor:

- Vad betyder demokrati ytterst kortfattat?

- Vad innebär rättssäkerhet (och likhet inför lag)? På vilket sätt brukar denna saknas i en diktatur?

- Vad innebär allmän och lika och hemlig rösträtt?

- Varför är det inte bara viktigt med yttrandefrihet utan också organisationsfrihet och mötesfrihet?

- Vilka tycker du ska ha rösträtt i Sverige? Vilka är ”folket” i folkstyret? Bör det finnas en viss åldersgräns? Krav på medborgarskap? Krav på intellektuell förmåga?

- Vad är den grundläggande skillnaden mellan direkt och indirekt/representativ demokrati

#### Längre frågor:

- Vilka fördelar, respektive nackdelar, har de båda formerna av demokrati? Är representativ demokrati ett verkligt folkstyre? Eller har vi endast sann demokrati vart fjärde år och en slags lättare variant av diktatur däremellan? Är en fullvärdig direktdemokrati ens en praktisk möjlighet? Eller är det bättre att politiker sköter politiken? Vilken form av demokrati finner du själv mest tilltalande? Varför?

    - Vad är skillnaden mellan de två huvudtyperna av representativ demokrati: valdemokrati och deltagardemokrati? Vilka fördelar respektive nackdelar har dessa? 

    - Hur viktigt anser du att politiskt deltagande är bland medborgarna? Vad anser du om vilka krav bör man ställa på folket i en demokrati här? Varför och hur? 

    - Borde vi ha fler folkomröstningar i Sverige? Vad innebär det att folkomröstningar endast är ”rådgivande” i Sverige? Vad anser du om detta? Skulle folk bli mer intresserade av politik om de fick en större direkt påverkan? Vilka möjligheter har vi egentligen att påverka politiska beslut i en representativ demokrati?

- Vilka vanliga krav kan man framföra på en demokrati? Vad behövs för att göra ett samhälle till en god demokrati? Vilka punkter tar boken upp? Vilka punkter, utöver dessa, har vi tagit upp på lektionstid? Beskriv dessa kriterier/krav och ge argument för dem.

    - Vilka krav/kriterier tycker du är extra viktiga att trycka på? Varför? Resonera lite extra kring minst 3 av de vanliga kraven/kriterierna (gärna några andra än allmän och lika rösträtt och majoritetsprincipen, eftersom dessa ändå är mer självklara). 

    - Om du kommer på någon eget krav/kriterium som du tycker saknas: beskriv detta och ge argument för varför du tycker det är viktig.
    


## Sveriges statsskick & grundlagar

#### Kortare frågor:

- Vad krävs för att kunna ändra en grundlag i Sverige?

- Vad är riksdagsordningen och är denna en grundlag? (obs  endast mycket kortfattat)

- Vem är Sveriges statschef?

- Vad är Sveriges statsskick?

- Vad är skillnaden mellan absolut och konstitutionell monarki?

- Beskriv mycket kort vad som står i Sveriges konstitution om monarkens politiska befogenheter. Beskriv lika kort om det finns något som inte står där men som ändå är praxis (normen, det som förväntas, gällande hur monarken bör agera)?

#### Längre frågor:

- Vad är en grundlag och varför är grundlagar viktigt? 
	- Vad fyller grundlagar för någon funktion i en demokrati så som Sverige? 
	- Hur förhåller sig grundlagar till övriga lagar?

- Vilka är Sveriges 4 grundlagar och hur kan vi kortfattat beskriva deras respektive innehåll? 

	- Vad innebär den svenska offentlighetsprincipen och varför är denna så viktig?
	
	- Vilka grundläggande fri- och rättigheter fastslås i RF?



## Riksdag och regering

#### Kortare frågor:

- Vem är riksdagens ordförande?

- Vad är ett mandat och vad innebär det att dessa fördelas proportionerligt?

- Vad innebär 4%-spärren och vilka argument kan man framföra för denna?

- Hur många riksdagsledamöter sitter det i Sveriges riksdag? Varför just detta antal?

- Vad krävs för att få rösta i svenska riksdagsval? Vad krävs för att man ska vara valbar som riksdagsledamot?

- Vilka beslutar om lagändringar i Sverige?

- Vad är en minister?

- Vad har statsministern för funktion?

- Vad är en interpellation och hur går denna till?

- Vad är konstitutionsutskottet (KU)? Beskriv kortfattat funktionen med detta och vilka som kan vända sig dit.

- Vad är Justitieombudsmännen (JO)? Beskriv kortfattat funktionen med detta och vilka som kan vända sig dit.

- Vad innebär ministerstyre? Är detta överhuvudtaget lagligt i Sverige? Varför anser vi i Sverige (kortfattat) att detta är något dåligt?

- Vad är en budgetproposition? Hur ofta, och av vem, framläggs en sådan? Vad innehåller denna kortfattat?

#### Längre frågor:

- Hur ser maktdelningen mellan riksdag och regering ut? Vilken är regeringens roll? Vilken är riksdagens roll?

- Vad är skillnaden mellan en majoritets- och minoritetsregering? Samt mellan en enparti-, koalitions- och samlingsregering? Vilka olika fördelar respektive nackdelar har dessa? Och när får vi den ena eller andra typen?

- Vad är en motion och vad är en proposition? Av vilka framläggs dessa? Vad är den allmänna motionsperioden och vad händer efter denna?

- Hur fungerar riksdagens utskott? Varför finns dessa? Vad är ett betänkande och vad innehåller ett sådant? Vad är en reservation?

- Vad är ett departement? Kan du ge exempel på några? Vem är chef över ett departement? Vilka lyder under ett departement?
