# Instuderingsfrågor

### Kort info

* Uppdelningen av nedanstående instuderingsfrågor följer till viss del ordningen i Arena [(se läslista)](../material/innehall_laslista_demokrati.md#Läslista).  
* Ta även hjälp av [kompendiet](../material/innehall_laslista_demokrati.md#Kompendium) med ett urval av riksdagens studiematerial, samt anteckningar och [powerpoints från de genomgångar](../material/innehall_laslista_demokrati.md#Genomgångar) vi haft.
* Använd er gärna av andra källor –  men var källkritiska.
* Provet kommer att bestå av två delar. En självrättande del med alternativfrågor som vi gör på socrative.com. Samt en skrivdel som vi gör på exam.net.


**LYCKA TILL!**
/ Fredrik

***

## Demokrati

#### Kortare frågor:

- Vad betyder demokrati ytterst kortfattat?

- Vad innebär allmän och lika och hemlig rösträtt?

* Vad är en folkomröstning och vad innebär det att dessa endast är "rådgivande" i Sverige?

<!--- Vilka tycker du ska ha rösträtt i Sverige? Vilka är ”folket” i folkstyret? Bör det finnas en viss åldersgräns? Krav på medborgarskap? Krav på intellektuell förmåga? -->

- Vad är den grundläggande skillnaden mellan direkt och indirekt/representativ demokrati

#### Längre frågor:

- Vilka fördelar respektive nackdelar har de olika formerna av demokrati? 

    - Är representativ demokrati ett verkligt folkstyre? Är en fullvärdig direktdemokrati en praktisk möjlighet? Vilken är att föredra och varför? 

    - Vad är skillnaden mellan de två huvudtyperna av representativ demokrati: valdemokrati/elitdemokrati och deltagardemokrati? Hur kan man argumentera för och emot dem?

    - Varför är det viktigt med politiskt deltagande bland medborgarna? Vilka krav bör man ställa på folket i en demokrati? Varför och hur?

<!--    - Varför är det viktigt med politiskt deltagande bland medborgarna? Vilka krav bör man ställa på folket i en demokrati? Varför och hur?       - Borde vi ha fler folkomröstningar i Sverige? Vad innebär det att folkomröstningar endast är ”rådgivande” i Sverige? Vad anser du om detta? Skulle folk bli mer intresserade av politik om de fick en större direkt påverkan? Vilka möjligheter har vi egentligen att påverka politiska beslut i en representativ demokrati? -->


- Vilka vanliga krav kan man framföra på en demokrati? Vad behövs för att göra ett samhälle till en god demokrati? Och hur hänger allt ihop?

	- Vad innebär rättssäkerhet (och likhet inför lag)? På vilket sätt brukar detta saknas i en diktatur?

	- Vad innebär opinionsfriheterna: yttrandefrihet, organisationsfrihet, mötesfrihet och demonstrationsfrihet? Hur hänger dessa ihop? Varför räcker det inte bara med yttrandefrihet?

	- Vad innebär genomskinlighet? Varför så viktigt? Och hur hänger denna ihop med pressfrihet och politiskt deltagande?

	- Hur hänger utbildning och politiskt deltagande ihop? 

<!--Vilka punkter tar boken upp? Vilka punkter, utöver dessa, har vi tagit upp på lektionstid? Beskriv dessa kriterier/krav och ge argument för dem.      - Vilka krav/kriterier tycker du är extra viktiga att trycka på? Varför? Resonera lite extra kring minst 3 av de vanliga kraven/kriterierna (gärna några andra än allmän och lika rösträtt och majoritetsprincipen, eftersom dessa ändå är mer självklara).  -->


## Sveriges statsskick & grundlagar

#### Kortare frågor:

- Vad krävs för att kunna ändra en grundlag i Sverige?

<!--- Vad är riksdagsordningen och är denna en grundlag? (obs  endast mycket kortfattat) -->

- Vem är Sveriges statschef?

- Vad är Sveriges statsskick?

- Vad är skillnaden mellan absolut och konstitutionell monarki?

- Beskriv mycket kort vad som står i Sveriges konstitution om monarkens politiska befogenheter. Beskriv lika kort om det finns något som inte står där men som ändå är praxis (normen, det som förväntas, gällande hur monarken bör agera)?

#### Längre frågor:

- Vad är en grundlag och varför är grundlagar viktigt? 
	- Vad fyller grundlagar för någon funktion i en demokrati så som Sverige? 
	- Hur förhåller sig grundlagar till övriga lagar?

- Vilka är Sveriges 4 grundlagar och hur kan vi kortfattat beskriva deras respektive innehåll? 
	
	- Ge exempel på viktiga grundläggande fri- och rättigheter som fastslås i regeringsformen (RF).

	- Vad innebär den svenska offentlighetsprincipen och varför är denna så viktig?

	* Vilka gränser finns för yttrandefriheten?


## Riksdag och regering

#### Kortare frågor:

- Vem är riksdagens ordförande? (Ni behöver inte kunna hens namn, men ni behöver kunna det ord/begrepp man använder för denna)

- Vad är ett mandat och vad innebär det att dessa fördelas proportionerligt?

- Hur många riksdagsledamöter sitter det i Sveriges riksdag? Varför just detta antal?

- Vad innebär 4%-spärren och vilka argument kan man framföra för denna?

- Vad krävs för att få rösta i svenska riksdagsval? Vad krävs för att man ska vara valbar som riksdagsledamot?

- Vilka beslutar om lagändringar i Sverige?

- Vad är en motion och vad är en proposition? Av vilka framläggs dessa? Vad är den allmänna motionsperioden och vad händer efter denna?

- Vad är en minister?

- Vad har statsministern för funktion?

- Vad är en interpellation och hur går denna till? 

<!--- Vad är konstitutionsutskottet (KU)? Beskriv kortfattat funktionen med detta och vilka som kan vända sig dit.  - Vad är Justitieombudsmännen (JO)? Beskriv kortfattat funktionen med detta och vilka som kan vända sig dit. -->


<!--- Vad innebär ministerstyre? Är detta överhuvudtaget lagligt i Sverige? Varför anser vi i Sverige (kortfattat) att detta är något dåligt? -->

- Vad är en budgetproposition? Hur ofta, och av vem, framläggs en sådan? Vad innehåller denna kortfattat?

#### Längre frågor:

- Hur ser maktdelningen mellan riksdag och regering ut? Vilken är regeringens roll? Vilken är riksdagens roll?

- Vad är skillnaden mellan en majoritets- och minoritetsregering? Samt mellan en enparti-, koalitions- och samlingsregering? Vilka olika fördelar respektive nackdelar har dessa? Och när får vi den ena eller andra typen?

- Hur fungerar riksdagens utskott? Varför finns dessa? Vad är ett betänkande och vad innehåller ett sådant? Vad är en reservation?

- Vad är ett departement? Varför finns dessa? Kan du ge exempel på några? Vem är chef över ett departement? Vilka lyder under ett departement (vad styr departementen)?

- Varför startar regeringen utredningar och vad innebär en remissrunda? 
