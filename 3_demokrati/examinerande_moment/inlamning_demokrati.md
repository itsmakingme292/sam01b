# Inlämningsuppgift

## Demokrati i teori & praktik

Huvudpoängen med denna uppgift är att ni ska resonera kring kopplingen mellan demokrati som ett teoretiskt begrepp och Sveriges politiska system som ett konkret exempel. Kort och gott handlar det om att ställa följande två frågor:

1. **Vad är en god demokrati?** 
2. **På vilka sätt är Sverige en sådan?** 

_Mer konkret innebär detta att ni utreder sådant som:_

1. Vilken roll de grundläggande fri- och rättigheterna i Sveriges grundlagar spelar för vår demokrati. 
2. Fördelar och nackdelar med representativ demokrati och hur en sådan fungerar på bästa sätt.
3. Vilka kriterier eller krav för en god demokrati som Sverige uppfyller (eller inte uppfyller) och i vilken utsträckning. 

Här kan man ställa flera olika frågor, och jag vill inte begränsa er i vart ni vill lägga tyngdpunkten.  Det sagt har ni ett begränsat antal sidor att skriva på, så börja först med att _planera_ vad ni tycker är viktigt att ta upp – gärna i diskussion med mig. Till er hjälp har ni nedanstående centrala delar och begrepp att utgå ifrån (och även [instuderingsfrågorna](instuderingsfragor_demokrati.md)).

## Centrala delar & begrepp
*Fetstilade delar och begrepp är möjligen extra viktiga, men inget är oviktigt. Försök själva avgöra vad ni anser måste vara med i er text...*

* Skillnaden mellan **representativ demokrati** och direktdemokrati. Olika funktioner inom den representativa demokratin så som utskott och remissrunda. Samt poängen med partisystemet.
* Tillförlitliga och regelbundna val. Allmän, lika och hemlig **rösträtt**, samt majoritetsprincipen.
* **Grundlagarna** som en garant för demokratin. Vad de innehåller och vilken funktion de fyller. 
* **Opinionsfriheter**, så som **yttrandefrihet**, mötesfrihet,  demonstrationsfrihet, **pressfrihet** och  föreningsfrihet/organisationsfrihet. 
* Rättssäkerhet och likhet inför lagen
* Mänskliga fri- och rättigheter
* **Genomskinlighet**: Offentlighetsprincipens roll för den svenska demokratin. 
* Utbildning och dess demokratiska värde. 
* **Politiskt deltagande** och demokratisk kultur. Vilket kan kopplas till de olika opinionsfriheterna och begreppet deltagardemokrati kontra begreppet elitdemokrati/valdemokrati.
* Att politiker utgår ifrån "folkviljan" – att de är lyhörda. Samt hur detta hänger ihop med den representativa demokratin och politiskt deltagande.

**OBS:** Tänk på att att inte bara rada upp dessa aspekter en efter en, utan försök också att utreda hur de hänger ihop. 

## Att göra 

1. Du jobbar först med [instuderingsfrågorna](instuderingsfragor_demokrati.md) inför salsprovet och läser de angivna sidorna i läroboken och extramaterialet under ["Innehåll och läslista"](../material/innehall_laslista_demokrati.md) samt läser noggrant igenom och funderar kring instruktionerna ovan.

2. Du *bör* för denna uppgift använda dig av **ytterligare källor utöver Arena** och/eller åtminstone extra-material i denna wiki. För denna uppgift är det *obligatoriskt* med en *källförteckning* (men ingen källkritisk analys). Vid direkta citat eller referat krävs också *källhänvisning* i text. 

3. Du genomför den huvudsakliga uppgiften på **minst 1 A4** och **max 2,5 A4** (exklusive källförteckning). Detta med teckenstorlek 12, vanligt radavstånd, standard sid-marginaler, osv. 

4. Du sparar dokumentet som/i formatet ”**PDF**” och döper dokumentet efter formen ”**Klass, Efternamn, Förnamn, Samhällskunskap, Demokrati**”

5. Du skickar till **fredrik.stahl.metg@analys.urkund.se** (se deadline i provschema på schoolsoft)

**OBS:** Misslyckas man med någon av punkterna 2-5 räknas det som en icke inlämnad uppgift... Vid osäkerhet om vad detta innebär: fråga mig.

## Betygskriterier för uppgiften

#### Kriterier för betyget E

- Eleven **redogör översiktligt** för **några** centrala delar av **Sveriges politiska system** samt för **några** av de krav man kan ställa på en **god demokrati**.

- Eleven **analyserar** **begreppet demokrati** och **identifierar** **någon fråga** och **något problem** i relation till **Sveriges politiska system**. 

- Eleven använder med **viss säkerhet** **samhällsvetenskapliga begrepp** och modeller.

- Eleven drar **enkla slutsatser** och ger **enkla argument** för sin egen ståndpunkt gällande graden av demokrati i Sverige.

#### Kriterier för betyget C

- Eleven **redogör utförligt** för **flertalet** centrala delar av **Sveriges politiska system** samt för **flertalet** av de krav man kan ställa på en **god demokrati**.

- I sin analys av demokratibegreppet förklarar eleven **samband** och **identifierar** **flertalet frågor** och **några problem** i relation till **Sveriges politiska system**. 

- Eleven använder **med viss säkerhet** samhällsvetenskapliga begrepp och modeller, **samt värderar dem med enkla omdömen**.

- Eleven drar till övervägande del **välgrundade slutsatser** och ger **välgrundade argument** för sin egen ståndpunkt gällande graden av demokrati i Sverige. Eleven kan **med viss säkerhet** och på ett strukturerat sätt, uttrycka sina kunskaper **samt med viss säkerhet formulera sig självständigt i förhållande till källorna**.

#### Kriterier för betyget A

- Eleven **redogör utförligt** och **nyanserat** för **flertalet** centrala delar av **Sveriges politiska system** samt för **flertalet** av de krav man kan ställa på en **god demokrati**. I detta visar eleven en träffsäkerhet och självständighet vad gäller sitt urval.

- I sin analys av demokratibegreppet förklarar eleven **komplexa samband** och **identifierar** **flertalet frågor** och **problem** i relation till **Sveriges politiska system**. 

- Eleven använder **med säkerhet** samhällsvetenskapliga begrepp och modeller **samt värderar dem med nyanserade omdömen**. 

- Eleven drar **välgrundade och nyanserade slutsatser** och ger **välgrundade och nyanserade argument** för sin egen ståndpunkt i mycket hög grad. Eleven kan, **med säkerhet** och på ett strukturerat sätt, uttrycka sina kunskaper **samt formulera sig självständigt i förhållande till källorna**.


**LYCKA TILL!**

/ Fredrik