# Övning: Sveriges politiska partier

OBS: Denna övning sker antingen över två lektioner eller en dubbel-lektion.

## Del 1 (ca 60m):

1. Ni delas in i grupper och varje grupp tilldelas ett parti.

2. Ni letar upp partiets hemsida och undersöker där de beskriver sin politik.

3) Ni utgår i arbetet utifrån frågorna nedan och antecknar.

***

• Några återkommande nyckel-ord i texten/texterna? Någon mening som kan
beskriva deras grundläggande värden?

• Vilka verkar vara partiets hjärtefrågor (viktiga politiska områden)?
Försök välja ut tre stycken som ni anser särskilt typiska för partiet.

• Hur beskriver partiet sitt politiska/ideologiska perspektiv? Vad
innebär detta perspektiv för dem? Hur ser deras problembeskrivning ut?
Ser de något eller några grundproblem i samhället så som det ser ut nu?
Vilket slags samhälle vill de ha?

• Säger sig partiet utgå ifrån någon särskild ideologi? Exempelvis:
Liberalism, Socialism, Konservatism, Feminism, Ekologism, Nationalism.
En variant av någon av dessa? En kombination? Något helt annat?

• Exempel på konkreta politiska förslag? Vad vill partiet genomföra?

***

## Del 2 (ca 60m):

Ni redovisar i helklass vad er grupp kommit fram till och vi diskuterar
tillsammans vad som egentligen skiljer partierna åt.
