# Övning: Sveriges politiska partier

**OBS:** Denna övning sker antingen över två lektioner eller en dubbel-lektion.

## Del 1 (ca 60m)

1. Ni delas in i grupper och varje grupp tilldelas ett parti.

2. Ni letar upp partiets hemsida och undersöker hur de beskriver sin politik.

3. Ni utgår i arbetet utifrån frågorna nedan och antecknar.

***

* Några återkommande nyckel-ord i texten/texterna? 
	* Någon återkommande mening/fras som är särskilt tongivande?

* Vilka verkar vara partiets hjärtefrågor (viktiga politiska områden)?
	* Försök välja ut tre stycken som ni anser särskilt typiska för partiet.
	* Exempel på konkreta politiska förslag? Vad vill partiet genomföra?

* Hur beskriver partiet sitt politiska perspektiv? 
	* Hur ser deras problembeskrivning ut? Vad är felet med samhället?
	* Vilket slags samhälle vill de ha?

* Säger sig partiet utgå ifrån någon särskild ideologi? 
	* Exempelvis: Liberalism, Socialism, Konservatism, Feminism, Ekologism, Nationalism.
	* En variant av någon av dessa? En kombination? Något helt annat?

***

## Del 2 (ca 60m)

Ni redovisar i helklass vad er grupp kommit fram till och vi diskuterar
tillsammans vad som egentligen skiljer partierna åt.
