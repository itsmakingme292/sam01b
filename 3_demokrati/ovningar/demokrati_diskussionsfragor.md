# Vad är en god demokrati?

## Instruktioner

Diskutera nedanstående frågor gruppvis och glöm inte att anteckna! När alla grupper är klara lyfter vi frågorna och era i svar i helklass. 

OBS: Hinner ni inte med att diskutera alla frågor är detta inget problem – frågorna är många och stora. Det är också helt ok att välja ut några frågor man inom gruppen känner att man vill prioritera. 

## Diskussionsfrågor

- Vad utmärker en god demokrati? Vilka krav bör man ställa på *folket* i en demokrati? Vilka krav bör man ställa på det *politiska styret* i en demokrati? 

- Vad gör en diktatur till ett sämre styrelseskick? Kan det någonsin vara värt att välja diktatur framför en demokrati? Varför? Varför inte? 

- Vilka tycker du ska ha rösträtt i Sverige? Vilka är ”folket” i folkstyret? Bör det finnas en viss åldersgräns? Krav på medborgarskap? Krav på intellektuell förmåga? 

- Är det diktatur eller demokrati som råder i klassrummet? Styr lärare för mycket? Styr elever för mycket? Vem ska styra vad? 

- Är frågan om monarkins vara eller icke-vara i Sverige en viktig eller oviktig fråga? Vad tycker du vi först och främst ska kalla Sverige? En demokrati? Eller en monarki? Är en sådan fråga ens viktig? Är det bara ord eller är monarkin odemokratisk? 

- Är representativ demokrati ett verkligt folkstyre? Eller har vi endast sann demokrati vart fjärde år och en slags lättare variant av diktatur däremellan? Är en fullvärdig direktdemokrati ens en praktisk möjlighet? Eller är det bättre att politiker sköter politiken? Vilken form av demokrati finner du själv mest tilltalande? Varför? 

- Borde vi ha fler folkomröstningar i Sverige? Vad tycker du om att folkomröstningar endast är ”rådgivande”? Skulle folk bli mer intresserade av politik om de fick en större direkt påverkan? Vilka möjligheter har vi egentligen att påverka politiska beslut i en representativ demokrati? 

- Vad innebär det att politiker ska följa folkviljan? Att de gör det ”bästa” eller att de gör det som de tror att folket vill? Hur kan de veta detta? Finns det något tillfälle då en politiker *inte* bör följa folkviljan? 

- Vilka representerar en vald politiker? De som röstade fram honom eller henne, eller samtliga medborgare? Vilka möjliga sätt finns det att resonera här?
