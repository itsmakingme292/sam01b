# Tankar om demokrati

## Instruktioner

#### Att göra på egen hand:

1. Välj ut tre citat från listan nedanför som stämmer bra överens med din egen uppfattning om vad demokrati är och borde vara. Anteckna ditt svar med en utredande motivering!

2. Välj ut minst ett citat som du inte helt och fullt håller med om. Anteckna ditt svar med en utredande motivering! Vilka är dina invändningar?

#### Att göra i grupp:

* Jämför era val av citat och era motiveringar. Var skiljer ni er åt? Vad har ni gemensamt?
 
* Fanns det vissa citat som ni tolkade olika? Hurdå?



## Citat

a) ”Demokrati bygger på tre principer: Samvetet, yttrandefriheten och förståndet och att inte ställa krav på de två förstnämnda.” (Mark Twain)

b) ”Demokrati ger oss möjlighet att välja ett flertal inkompetenta i stället för att bli utsatta för ett fåtal korrumperade.” (George Bernard Shaw)

c) ”Demokrati utan utbildning är ett hyckleri utan begränsning.” (Iskander Mirza)

d) ”Demokrati är att låta andra tala till punkt.” (Pietro Nenni)

e) ”Demokrati är en charmerande regeringsform, full av omväxling och förvirring, som fördelar en slags likhet till både lika och olika.” (Platon)

f) ”Demokrati är diskussion.” (Thomas Masaryk)

g) ”Demokrati är avsikter och meningar, inte förmögenhet eller ställning.” (Viggo Horup)

h) ”Demokrati är den mest högtstående regeringsformen, ty den är baserad på respekt för människan som en förnuftig varelse.” (John F. Kennedy)

i) ”Demokrati är teorin om att vanliga människor kan göra ovanliga saker.” (James Reston)

j) ”Demokratins största ögonblick: När en regering måste böja sig för ett folks goda vilja.” (Rudolf Rolfs)

k) ”Där det är demokrati kan de rika göra vad de vill och den fattige får aldrig rätt.” (en hotellstäderska på Sardinien)

l) ”Demokrati förutsätter jämvikt mellan gemenskap och splittring, mellan samarbete och kamp. Demokratins centrala problem blir att bevara gemenskapen trots konflikterna.” (Herbert Tingsten)

m) ”En av förutsättningarna för en demokratisk sammanlevnad är att man förstår att man inte ensam har rätt.” (Alf Ahlberg)

n) ”Skillnaden mellan en demokrati och en diktatur är att i en demokrati så röstar man först och lyder sedan order – i en diktatur behöver man inte spilla tid på̊ att rösta.” (Charles Bukowski)

o) ”En demokrati är en stat där fritt meningsutbyte inte slutar med begravning.” (Winston Churchill)

p) ”Demokrati kan existera bara i den mån ett lands invånare åtnjuter medborgerliga och politiska friheter.” (Martin Kriele)

q) ”Demokrati betyder styre genom diskussion, där den optimala effekten uppnås genom att man får folk till att sluta prata.” (Clement Attle)

r) ”Demokrati uppstår när man eftersträvar alla medborgares frihet och jämlikhet och tar hänsyn till deras antal men inte till deras art.” (Aristoteles)

s) ”Alla demokratins sjukdomar kan botas med mer demokrati.” (Alfred Emanuel Smith)

t) ”En demokrati kan inte existera utan bestämda regler. Frihet betyder inte att man får köra på fel sida av gatan.” (Indira Gandhi)

u) ”Demokrati är ett ord som knorrar meningslöst i tomma magar.” (Ritchie Calder)

v) ”Demokrati är världens sämsta statsskick – om man bortser från alla andra.” (Winston Churchill)

w) ”I en demokrati är folket underkastat sin egen vilja och det är ett hårt slaveri.” (Anatole France)

x) ”Demokrati - det enda samhällsskick som kan avskaffas på demokratisk väg.” (Gabriel Laub)

y) ”Demokrati är en ovanligt svår styrelseform, eftersom regeringen ska styra ett folk som styr regeringen.” (Cole Setters)

z) ”Demokrati betyder helt enkelt att folk klubbar ner folk för folkets skull.” (Oscar Wilde)


